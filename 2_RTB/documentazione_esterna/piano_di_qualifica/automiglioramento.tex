\section{Iniziative di automiglioramento per la qualità}
\subsection{Introduzione}
In questa sezione verranno riportate le iniziative di automiglioramentoche il nostro gruppo ha deciso di adottare per migliorare la qualità del prodotto e dei processi. Queste iniziative sono state individuate grazie all'esperienza acquisita durante lo svolgimento del progetto e grazie alle valutazioni effettuate sulle attività svolte. \\
Trattandosi per tutti noi della prima volta in cui ci siamo trovati a dover affrontare un progetto di questa portata, abbiamo dovuto fare molte prove ed errori per capire come organizzarci al meglio e come svolgere al meglio le attività. Questo ci ha permesso di capire quali sono stati i punti di forza e i punti deboli del nostro lavoro e di individuare le aree in cui è possibile migliorare. \\
Per ciascuna delle difficoltà riscontrate verranno indicate:
\begin{itemize}
    \item fase del progetto in cui si è verificato il problema;
    \item descrizione del problema;
    \item contromisura adottata per risolvere il problema evidenziato.
\end{itemize}

\subsection{Problemi rilevati ed iniziative adottate}
\begin{itemize}
    \item \textbf{Organizzazione delle riunioni}
    \begin{itemize}
        \item \textbf{Fase del progetto}: iniziale;
        \item \textbf{Descrizione}: nelle prime settimane di lavoro, a partire dalla formazione dei gruppi sino ai primi Diari di bordo, si è riscontrata una certa difficoltà nell'organizzazione delle riunioni a causa dei vari impegni di ciascun membro (lezioni diverse in orari diversi, lavoro per alcuni, impegni personali) e soprattutto a causa delle diverse riunioni che si andavano a sommare (SAL con l'azienda prima e Diari di bordo poi) e questo ha portato a una certa confusione e a un rallentamento delle attività;
        \item \textbf{Contromisura}: abbiamo deciso di effettuare le riunioni a distanza tramite la piattaforma \textit{Discord} e di fissare un giorno e un orario durante la settimana per ciascun tipo di riunione in cui tutti i membri del gruppo sono solitamente disponibili, così da poterci organizzare al meglio e da poter svolgere le attività in modo più efficiente; qualora qualcuno, per impegni di natura eccezionale, non abbia modo di essere presente potrà successivamente informarsi sui contenuti di tale riunione attraverso i verbali che verranno redatti e messi a disposizione di tutti.
    \end{itemize}
    \item \textbf{Suddivisione compiti}
    \begin{itemize}
        \item \textbf{Fase del progetto}: iniziale;
        \item \textbf{Descrizione}: all'inizio del progetto si è riscontrata una certa difficoltà nella suddivisione dei compiti a causa della mancanza di esperienza e della poca conoscenza delle competenze di ciascun membro del gruppo, è quindi capitato più volte che alcuni membri completassero lo svolgimento dei compiti loro assegnati in anticipo rispetto agli altri membri e che quindi si ritrovassero senza nulla da fare, mentre altri membri si ritrovavano con troppo lavoro da svolgere e non riuscivano a completare i compiti assegnati entro i tempi prestabiliti;
        \item \textbf{Contromisura}: abbiamo quindi deciso, come suggerito anche dal professor Vardanega al primo Diario di bordo, di non assegnare preventivamente tutti i compiti da svolgere a ciascun membro, ma piuttosto di metterli in un contenitore condiviso (abbiamo deciso di usare le annotazioni di \textit{ClickUp}) e di permettere a ciascun membro di prendere in autonomia i compiti da svolgere, così che chiunque finisca in anticipo possa prenderne altri; in questo modo siamo riusciti a svolgere le attività in modo più equo e a completare i compiti entro i tempi prestabiliti.
    \end{itemize}
\end{itemize}

\subsection{Considerazioni finali}
Fin da subito il nostro gruppo si è posto come obiettivo principale quello di dotarsi di un \textit{Way of Working} preciso e ben definito, di pianificare ogni singola attività e di prevedere tutte le possibili difficoltà che avremmo potuto incontrare durante lo svolgimento del progetto. Questo per evitare di dover affrontare eventuali problemi solamente dopo che si fossero presentati, ma piuttosto per cercare di prevenirli e di risolverli prima che potessero avvenire o di fornire delle contromisure per affrontarli nel caso in cui si presentassero. \\
Questo inizialmente ci ha messo in difficoltà, poichè nessuno di noi aveva mai affrontato un progetto con queste modalità e quindi non sapevamo bene come organizzarci e come pianificare le varie attività. Tuttavia, grazie all'esperienza acquisita durante lo svolgimento del progetto e grazie ai consigli e ai suggerimenti che ci sono stati forniti dai professori e dall'azienda proponente, siamo riusciti a individuare i problemi e a mettere in atto delle contromisure per risolverli. \\
Questo ci ha permesso di migliorare notevolmente la qualità del nostro lavoro e di svolgere le attività in modo più efficiente e più equo. Nonostante ciò siamo anche consapevoli che ci sono ancora molti aspetti su cui possiamo migliorare e che ci sono ancora molte iniziative di automiglioramento che possiamo adottare. Tuttavia, siamo convinti che, se continueremo a lavorare con lo stesso impegno e la stessa determinazione che abbiamo dimostrato finora, saremo in grado di ottenere ottimi risultati e di migliorare sempre di più la qualità del nostro lavoro.